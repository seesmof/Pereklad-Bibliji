БОГ благословив їх і сказав їм: “Плодіться і множтеся, й наповнюйте землю та володійте нею; пануйте над рибами морськими і птахами небесними, і над усім плазуючим, що повзає по землі”. Тоді Бог сказав: “Осьо, Я дав вам усяку насінну рослину на поверхні цілої землі, і всяке дерево, що має плід з насінням. Вони будуть вам на їжу. І кожному звіру земному, і кожному птаху небесному, і кожному плазуючому по землі — усьому, що має в собі дихання життя — Я дав усіляку зелену рослину на їжу”. І було воно так. І Бог поглянув на все, що Він зробив, і справді, було воно дуже добре. І був вечір, і був ранок — шостий день.