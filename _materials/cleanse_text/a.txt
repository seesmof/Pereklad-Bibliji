І Бог сказав: “Хай будуть світила на обширі неба, аби розрізняти день і ніч, і хай будуть вони знаками для позначення сезонів і днів і років. І хай служать вони світилами на обширі неба, аби освічувати землю”. І було воно так. Бог зробив два великих світила: більше світило, щоби панувало над днем, і менше світило, аби панувало над ніччю. І Він зробив також зірки. Бог поставив ці світила на обширі неба, щоб світили на землю, щоб головували над днем і ніччю, і щоб відділяли світло від темряви. І Бог побачив, що добре воно. І був вечір, і був ранок — четвертий день.